<?xml version="1.0" encoding="utf-8"?>
<rss xmlns:itunes="http://www.itunes.com/dtds/podcast-1.0.dtd" version="2.0">
 <channel>
  <title>TerrorTalks</title>
  <description>Dette er en podcast om nogle af de mest spektakulære terrorangreb i historien. I denne podcast fortæller jeg historierne om terroristerne, deres ofre og om konsekvenserne for de overlevende og for samfundet. Om mennesker, der vil ofre deres eget eller andres liv for et politisk, økonomisk, religiøst eller socialt mål. Hvem der stod bag, hvem de ville ramme og ikke mindst: Hvorfor.Mit navn er Natasja, og jeg er journalist og cand.mag. i Mellemøststudier. Jeg har desværre selv haft terror inde på livet flere gange. Massakren på Utøya i Norge skete en halv times kørsel fra, hvor noget af min nærmeste familie bor. En af mine gode venner stod kun en meter fra en af selvmordsbomberne i Londons metro i 2005. Han slap mirakuløst med to sprængte trommehinder. Og endelig arbejdede jeg i Afghanistan for noget tid siden, hvor et stort terrorangreb på en lokal café kostede 21 mennesker livet. Blandt andet ejeren, som året forinden havde serveret lagkage for mig på min fødselsdag. Heldigvis har jeg aldrig selv stået midt i et terrorangreb. Men disse oplevelser har vækket min nysgerrighed, min fascination og ikke mindst en frygt, som de fleste nok kender til: At det sker for mig en dag. At det kommer tæt på. Før du går i gang med at lytte, skal jeg advare om, at podcasten indeholder beskrivelser og detaljer, som kan være voldsomme og er uegnet for især mindre børn og folk, som bliver påvirket af at høre om drab og vold. Serien er baseret på journalistisk research og indeholder fiktive elementer i form af opdigtede scener og dialoger.</description>
  <link>https://podimo.com/dk/shows/71243b9f-765d-4e2f-ac4e-cb65f6ae7a14</link>
  <image>
   <url>https://cdn.podimo.com/images/530e2da4-ad69-438e-bd62-ec28cf995671_400x400.png</url>
   <title>TerrorTalks</title>
   <link>https://podimo.com/dk/shows/71243b9f-765d-4e2f-ac4e-cb65f6ae7a14</link>
  </image>
  <item>
   <title>Holocaustbenægteren</title>
   <description>”Ich denke, die Juden sind die Wurzel aller Probleme.” - Jeg mener, at jøderne er roden til alle problemer.

 – ordene bliver sagt af en mand ved navn Stephan Balliet, i en video. Kort tid efter lader han sit våben. Det første skud rammer døren med et fladt, rungende brag. Metal mod træ. Han trykker igen. En patron klikker, men våbnet fejler. Balliet bander lavmælt for sig selv.   

“Scheiße.” 

 Han hiver døren, sparker til den, skyder én gang til. Intet. Den holder stand. På den anden side af døren sidder mere end 50 mennesker – voksne, børn, gamle. De synger, de beder, de faster. Det er Yom Kippur, den jødiske forsoningsdag. Ingen af dem ved endnu, hvor tæt de er på at dø.

Historierne, du hører, bygger på journalistisk research og fakta. De kan indeholde fiktive elementer som for eksempel dialog eller tanker. Afsnittene er skrevet, tilrettelagt, produceret og fortalt af Natasja Engholm og gæsteforfattere.

Intro og outro
Dramatic Suspense: 127243753-chernobyl-1986-ominous-suspens, 303774080-waltz-terror-v1

Se billeder fra dagens historie og følg mig på: TerrorTalks på Instagram [https://www.instagram.com/terrortalkspodcast/]</description>
   <guid isPermaLink="false">0c418139-a1fe-5c47-bf60-ccce08d26cd2</guid>
   <pubDate>Mon, 20 Oct 2025 02:00:00 +0000</pubDate>
   <enclosure url="https://p.podderapp.com/1173098370/www.buzzsprout.com/2195185/episodes/18036164-holocaustbenaegteren.mp3" length="0" type="audio/mpeg"/>
   <itunes:duration>00:19:56</itunes:duration>
   <itunes:image href="https://cdn.podimo.com/images/530e2da4-ad69-438e-bd62-ec28cf995671_400x400.png"/>
  </item>
 </channel>
</rss>

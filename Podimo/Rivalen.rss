<?xml version="1.0" encoding="utf-8"?>
<rss xmlns:itunes="http://www.itunes.com/dtds/podcast-1.0.dtd" version="2.0">
 <channel>
  <title>Rivalen</title>
  <description>Fortællingen om to rivaler rummer mere end resultater og statistikker. Rivaliseringer har ofte sine rødder i strømninger og bevægelser i samfundet, og mens sporten er duelanternes arena, er det historien bag, der giver rivaliseringen sin mytiske karakter. 
Rivalen er en podcastserie, der fortæller historierne om de største rivaler fra sportens fascinerende verden. Fra de største stjerner til de mere ukendte rivaliseringer.</description>
  <link>https://podimo.com/dk/shows/5b5e3572-fe10-4c35-ab60-d099515fac00</link>
  <image>
   <url>https://cdn.podimo.com/images/af00bc24-f713-4b3d-838d-0bbbc655a8cf_400x400.png</url>
   <title>Rivalen</title>
   <link>https://podimo.com/dk/shows/5b5e3572-fe10-4c35-ab60-d099515fac00</link>
  </image>
  <item>
   <title>Nancy Kerrigan vs Tonya Harding: Rivalisering med voldelig udgang</title>
   <description>Ved OL i Lillehammer i 1994 var der exceptionelt stor mediedækning af kvindernes kunstskøjtekonkurrence. Alle ville se rivalerne på isen og følge dramaet der udspillede sig i kulissen. For det år havde amerikanerne sendt de to rivaliserende kunstskøjteløbere Nancy Kerrigan og Tonya Harding afsted til vinterlegene for at vinde guld. Blot seks uger forinden var Kerrigan blevet udsat for et overfald, hvor hun var blevet slået over benene med et bat. Og i dagene op til konkurrencen i Norge gik rygterne på at det var rivalen Tonya Harding der stod bag overfaldet.
Dette afsnit af 'Rivalen' fortæller historien om en af de mest spektakulære og giftige rivaliseringer i moderne sportshistorie, når vært Oscar Riis-Hansen får besøg af tidligere Danmarksmester i kunstskøjteløb Julia Sandsten. Sammen undersøger de hvad det var, der fik denne rivalisering til at gå helt amok.

Vært: Oscar Riis-Hansen
Gæst: Julia Sandsten
Lyddesign: Jonas Johs Andersen
Redaktør: Andreas Lindinger Saxild</description>
   <guid isPermaLink="false">63a3ef66-5f73-43b5-ac96-b5ee2c714817</guid>
   <pubDate>Mon, 09 Sep 2024 01:01:58 +0000</pubDate>
   <enclosure url="https://cdn.podimo.com/audios/8133ecfb-587e-4670-ba23-d4523cd6380f.mp3" length="0" type="audio/mpeg"/>
   <itunes:duration>00:46:08</itunes:duration>
   <itunes:image href="https://cdn.podimo.com/images/fe01629e-a19a-469d-8659-85489dcddf4d_400x400.png"/>
  </item>
  <item>
   <title>Sachin Tendulkar vs Shoaib Akhtar: Når verden går i stå</title>
   <description>I Calcutta i 1999 finder en stor cricket kamp sted mellem de to rivaliserende cricketstormagter Indien og Pakistan. På Indiens hold spiller en af historiens bedste gærdespillere Sachin Tendulkar også kaldet &quot;Little Master&quot;. På Pakistans hold spiller sportens hurtigste kaster nogensinde Shoaib Akhtar også kaldet &quot;Rawalpindi Express&quot;. I opgøret her i 1999 står de overfor hinanden i en direkte duel, mens de to nationer står stille, mens over 1 milliard mennesker følger med i dramaet på banen.
I dette afsnit af 'Rivalen' dykker vi ned i verdens næstmest fulgte sport og et af de største dramaer der har udfoldet sig på og udenfor en cricketbane, da 100.000 tilskuere måtte bortvises fra stadion for optøjer. Med i studiet for at fortælle historien er formand for KB Cricket Tabassum Khokhar.

Vært: Oscar Riis-Hansen
Gæst: Tabassum Khokhar
Lyddesign: Jonas Johs Andersen
Redaktør: Andreas Lindinger Saxild</description>
   <guid isPermaLink="false">7afc1fc3-9547-4eec-bf31-80a8d1525248</guid>
   <pubDate>Mon, 19 Aug 2024 01:01:15 +0000</pubDate>
   <enclosure url="https://cdn.podimo.com/audios/9c014125-01c2-4b20-abe9-514b23d42508.mp3" length="0" type="audio/mpeg"/>
   <itunes:duration>00:38:04</itunes:duration>
   <itunes:image href="https://cdn.podimo.com/images/16283d7b-a24b-4c43-885b-669e5d0d66a7_400x400.png"/>
  </item>
  <item>
   <title>Garry Kasparov vs Deep Blue: Mennesket mod maskinen</title>
   <description>I foråret 1996 sidder verdens bedste skakspiller Garry Kasparov overfor en højst uortodoks modspiller. Med flere tons stål og ledninger sidder skakcomputeren Deep Blue og viser sine skaktræk på en firkantet computerskærm i hvad der bliver det første opgør mellem et menneske og en maskine. Et opgør der får verdenspressen til at indvarsle den kunstige intelligens indtog.
I dette afsnit af Rivalen skal du høre historien om de to opgør mellem stormesteren Garry Kasparov og skakcomputeren Deep Blue der udspillede sig i midten af 90'erne, og blev skelsættende begivenheder i skakverdenen. Med i studiet for at fortælle historien er radiovært og forfatter Morten Runge, der har skrevet bogen 'Dronning til h6' om skakhistoriens største dramaer.

Vært: Oscar Lange Riis-Hansen
Gæst: Morten Runge
Lyddesign: Jonas Johs Andersen
Redaktør: Andreas Lindinger Saxild</description>
   <guid isPermaLink="false">a858e42a-c6c7-4d43-a979-2fa6a4ed44fb</guid>
   <pubDate>Mon, 12 Aug 2024 01:02:04 +0000</pubDate>
   <enclosure url="https://cdn.podimo.com/audios/be28cd15-390f-42e4-a347-b2aa46c95869.mp3" length="0" type="audio/mpeg"/>
   <itunes:duration>00:43:29</itunes:duration>
   <itunes:image href="https://cdn.podimo.com/images/b651751a-7359-4f37-a767-d15475638dfb_400x400.png"/>
  </item>
  <item>
   <title>Carl Lewis vs Ben Johnson: Det mest beskidte løb i historien</title>
   <description>D. 24. september 1988 i Seoul kan canadieren Ben Johnson strække armen i vejret. Han er løbet først over stregen i ny verdensrekord på 9,79 sekunder, og har fået revanche over ærkerivalen, amerikaneren Carl Lewis, der slog ham ved de olympiske lege i Los Angeles fire år tidligere. Johnson er på toppen af verden. Hjemlandet Canada er i ekstase. Men ekstasen bliver snart vendt til skandale, da der er noget i Johnsons dopingprøve, der ikke skal være der.
I dette afsnit af 'Rivalen' fortæller vi historien om en af de mest bitre rivaliseringer i atletikkens historie, og om 100 meter-finalen ved OL i Seoul, der er blevet døbt &quot;The dirtiest race in history&quot;. Med i studiet for at fortælle historien om Carl Lewis og Ben Johnson er Lars Werge, formand for Dansk Atletik.

Vært: Oscar Riis-Hansen
Gæst: Lars Werge
Lyddesign: Jonas Johs Andersen
Redaktør: Andreas Lindinger Saxild</description>
   <guid isPermaLink="false">e1c9e942-3800-45b3-a79a-c6b301bbe4c5</guid>
   <pubDate>Mon, 05 Aug 2024 06:00:57 +0000</pubDate>
   <enclosure url="https://cdn.podimo.com/audios/828cb4f8-4b09-4e9b-929f-ed823f057e66.mp3" length="0" type="audio/mpeg"/>
   <itunes:duration>00:40:58</itunes:duration>
   <itunes:image href="https://cdn.podimo.com/images/f361201c-4ba9-4fd0-9537-7193aea7b513_400x400.png"/>
  </item>
  <item>
   <title>Jan Ullrich vs Lance Armstrong: Når ideologier mødes på landevejen</title>
   <description>I sommeren 1997 står tyske Jan Ullrich og smiler ud til en kæmpemæssig folkemængde i Paris. Han er lykkelig, for han har lige vundet verdens hårdeste cykelløb, Tour de France. Alt imens er en hvis texaner i gang med at kæmpe sig tilbage fra afgrunden og op på cyklen igen, efter han året forinden blev diagnosticeret med testikelcancer og spået en meget lille chance for overlevelse. Lance Armstrong dominerede Touren i årene 1999-2005, og i disse år var hans største rival, den evige toer, Jan Ullrich.
I dette afsnit af Rivalen fortæller vi historien om deres rivalisering. Om hvordan den ene var skabt til at køre på cykel, og hvordan den anden vandt på ren og skær vilje og vrede. Med i studiet for at fortælle historien er journalist of forfatter Joakim Jakobsen og tidligere cykelrytter Brian Holm.

Vært: Oscar Riis-Hansen
Gæster: Joakim Jakobsen og Brian Holm
Lyddesigner: Jonas Johs Andersen
Redaktør: Andreas Lindinger Saxild</description>
   <guid isPermaLink="false">35b83c2c-862b-48bc-89b1-8e46e0f61baf</guid>
   <pubDate>Mon, 24 Jun 2024 01:01:54 +0000</pubDate>
   <enclosure url="https://cdn.podimo.com/audios/2a8b3e23-9ee9-43ee-8c3c-75256dcb02af.mp3" length="0" type="audio/mpeg"/>
   <itunes:duration>00:52:14</itunes:duration>
   <itunes:image href="https://cdn.podimo.com/images/7589c0e0-a2db-46a2-8865-6b0fc3cb9a4d_400x400.png"/>
  </item>
  <item>
   <title>James Hunt vs Niki Lauda: Med døden som co-driver</title>
   <description>D. 1. august 1976 sidder kørerne til det tyske grand prix klar til starten skal gå på Nürburgringen. Det regner, og særligt én kører i feltet har forsøgt at få løbet stoppet på den 22km lange bane. Den regerende verdensmester, Østrigske Niki Lauda, mener, at forholdene er for farlige. Imens er britiske James Hunt klar til udfordre Lauda på den våde bane. Det blev sidste gang, at der blev kørt Formel 1 på den ikoniske Nürburgring.
I dette afsnit af Rivalen fortæller vi historien om den vanvittige sæson i formel 1 i 1976, hvor de tor rivaler James Hunt og Niki Lauda duellerede om verdensmesterskabet. Med i studiet for at fortælle historien er formel 1 ekspert Peter Nygaard, der har dækket sporten siden starten af 80'erne.

Vært: Oscar Riis-Hansen
Gæst: Peter Nygaard
Lyddesign: Martha Winther
Redaktør: Andreas Lindinger Saxild</description>
   <guid isPermaLink="false">22d61312-65a7-4dbb-a7a1-7258c5340537</guid>
   <pubDate>Mon, 17 Jun 2024 01:01:38 +0000</pubDate>
   <enclosure url="https://cdn.podimo.com/audios/9ddfd6cf-cc6d-4db8-a037-78ff9d476360.mp3" length="0" type="audio/mpeg"/>
   <itunes:duration>00:42:10</itunes:duration>
   <itunes:image href="https://cdn.podimo.com/images/05baffbb-3cf5-4522-87c7-f1ac0a6d7d6b_400x400.png"/>
  </item>
  <item>
   <title>Larry Bird vs Magic Johnson: Da NBA blev til verdens største popfænomen</title>
   <description>Da Larry Bird og Earvin 'Magic' Johnson gjorde entré i den amerikanske basketball-liga NBA i starten af 80'erne var ligaen i knæ. Store skandaler om stofmisbrug i 70'erne havde fået fans til at flygte fra sporten, seertallene var historisk lave, og sporten blev slet ikke vist på tv i mange tilfælde. Men det skulle der laves om på. Med Larry Bird og Magic Johnson skulle det vise sig, at sporten havde fået sine redningsmænd.
I dette afsnit af Rivalen fortæller vært Oscar Riis-Hansen historien om Bird og Magic, og om hvordan NBA er blevet til det fænomen, som det er i dag. Med i studiet for at fortælle historien er art director og stylist Mads Emil Grove Møller.

Vært: Oscar Riis-Hansen
Gæst: Mads Emil Grove Møller
Lyddesign: Martha Winther
Redaktør: Andreas Lindinger Saxild</description>
   <guid isPermaLink="false">fb591cc1-87b7-4030-a433-1658c345d0ea</guid>
   <pubDate>Mon, 10 Jun 2024 01:01:53 +0000</pubDate>
   <enclosure url="https://cdn.podimo.com/audios/7298d151-4202-46f2-8c08-217542449da1.mp3" length="0" type="audio/mpeg"/>
   <itunes:duration>00:41:18</itunes:duration>
   <itunes:image href="https://cdn.podimo.com/images/f7dddc6c-34d6-4713-9024-16e64b17e6bc_400x400.png"/>
  </item>
  <item>
   <title>Fausto Coppi vs Gino Bartali: Modernisme og tradition på spil i Italiens bjerge</title>
   <description>To rivaler forenet i et smertens øjeblik af en drikkedunk. Billedet af cykelrytterne Fausto Coppi og Gino Bartali på vej op ad den ikoniske stigning Col du Galibier er blevet til mytestof. på billedet ser man de to rivaler, Coppi forrest med armen rakt bagud, Bartali bagerst med armen rakt frem. Begge griber de om en vanddunk, men hvem gav den til hvem?
I dette afsnit af Rivalen dykker vært Oscar Riis-Hansen ned i historien om en af cykelsportens største rivaliseringer. En historie der nogle gange føles som noget taget ud af en roman. En historie om tradition, modernitet, krig og heltemod. Med i studiet for at fortælle historien er cykelkommentator og forfatter Bastian Emil Goldschmidt.

Vært: Oscar Riis-Hansen
Gæst: Bastian Emil Goldschmidt
Lyddesign: Martha Winther
Redaktør: Andreas Lindinger Saxild</description>
   <guid isPermaLink="false">a27642ab-1df5-4d86-999d-334fe1f4babf</guid>
   <pubDate>Mon, 03 Jun 2024 01:01:38 +0000</pubDate>
   <enclosure url="https://cdn.podimo.com/audios/49042e18-9563-4374-8f17-4401bc895310.mp3" length="0" type="audio/mpeg"/>
   <itunes:duration>00:45:51</itunes:duration>
   <itunes:image href="https://cdn.podimo.com/images/56e1178f-5f18-41ad-b78b-423a73aebf9a_400x400.png"/>
  </item>
  <item>
   <title>Roger Federer vs Rafael Nadal: Mesteren mod udfordreren i historiens største tenniskamp</title>
   <description>D. 6. juli 2008 i Wimbledon spillede to af tennissportens giganter en af de mest berømte grand slam finaler i sportens historie. På den ene side af nettet stod Roger Federer, den elegante schweizer der på det her tidspunkt var den ubestridte mester. På den anden stod Rafael Nadal, udfordreren der med sine svulmende overarme og dyriske skrig var antitesen, kryptonitten til Federers elegante og kreative spillestil. Rivaliseringen mellem de to spillere er gået over i historien, som en af sportens mest mindeværdige, og som kulminerede en sommerdag på Wimbledons græsbaner.
I dette afsnit af podcasten 'Rivalen' fortæller vi historien om den største rivalisering i tennis. Enn historie om kontraster, og om hvordan de to stjerner håndterede modstand. Med i studiet for at fortælle historien er forfatter og tenniskommentator Anders Haahr Rasmussen.

Vært: Oscar Lange Riis-Hansen
Gæst: Anders Haahr Rasmussen
Lyddesign: Martha Winther
Redaktør: Andreas Lindinger Saxild</description>
   <guid isPermaLink="false">dcf802b7-54c9-49d1-91eb-831ceaaac319</guid>
   <pubDate>Mon, 27 May 2024 01:01:40 +0000</pubDate>
   <enclosure url="https://cdn.podimo.com/audios/1341dad1-4c82-4896-a249-2006fbe4932a.mp3" length="0" type="audio/mpeg"/>
   <itunes:duration>00:39:34</itunes:duration>
   <itunes:image href="https://cdn.podimo.com/images/8f92f1af-cda2-45de-9225-ae6405365e4b_400x400.png"/>
  </item>
  <item>
   <title>Joe Fraizer vs Muhammad Ali: Venskabet der blev bittert i 'The Thrilla in Manila'</title>
   <description>D. 1. oktober 1975 stod to af datidens største sværvægtsboksere klar til fight i Manilas ulidelige varme. I det ene ringhjørne stod den forsvarende mester Muhammad Ali, i det andet stod udfordreren Joe Frazier. De to havde været i kamp to gange før med en sejr hver, og i dette tredje og sidste opgør mellem giganterne skulle det så endelig afgøres hvem der kunne gå over historien som den største af dem alle. Men der var mere på spil end håneretten. De to boksere var blevet til symboler på hver sin side i et splittet Amerika, og tonen imellem de to tidligere venner var blevet til en bitter og ondskabsfuld ordveksling.
I dette afsnit af podcasten 'Rivalen' skal du høre om en af de største rivaliseringer i boksehistorien, der fik sit helt eget liv udenfor bokseringen og endte i en udmarvende finale i Manila. I studiet for at hjælpe med at fortælle historien om Frazier og Ali er forfatter og skribent Tonny Vorm.

Vært: Oscar Lange Riis-Hansen
Gæst: Tonny Vorm
Lyddesign: Martha Winther
Redaktør: Andreas Lindinger Saxild</description>
   <guid isPermaLink="false">c777ea21-1843-40d1-8ce1-96b37b16c534</guid>
   <pubDate>Mon, 20 May 2024 01:01:35 +0000</pubDate>
   <enclosure url="https://cdn.podimo.com/audios/c055115f-f154-4e3f-872b-fddc065d9db5.mp3" length="0" type="audio/mpeg"/>
   <itunes:duration>00:37:55</itunes:duration>
   <itunes:image href="https://cdn.podimo.com/images/6915bf38-812d-42ca-9acc-473dc57ff2da_400x400.png"/>
  </item>
 </channel>
</rss>

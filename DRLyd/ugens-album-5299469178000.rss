<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
 <channel>
  <title>Ugens album</title>
  <link>https://www.dr.dk/lyd/p2/ugens-album-5299469178000</link>
  <description>Vært: Carsten Wolf Andersen.</description>
  <itunes:image href="https://asset.dr.dk/drlyd/images/urn:dr:radio:image:69037f8a250bd528a49fd2d1"/>
  <item>
   <title>Tjajkovskij scenemusik</title>
   <description>På Tjajkovskij: Orkesterværker Vol.3 får du et fascinerende udsnit af komponistens operaverden. Udvalget samler tre helt forskellige scener: 
Onegin - Her bringer Tjajkovskij den berømte roman til live med en forførende vals og en dramatisk polonaise, som understreger de sociale og følelsesmæssige skift i fortællingen. 
Troldkvinden - En sjælden perle fra hans modne periode i midten af 1880'erne, hvor en klovnedans fra operaen giver et glimt af Tjajkovskijs eksperimenterende side og hans evne til at flette folkloristiske elementer ind i den dramatiske handling. 
Stormen - Et ungdomsværk inspireret af Ostrovskijs skuespil, hvor den intense, stormfulde musik spejler de oprørske kræfter i historien. 
BBC Scottish Symphony Orchestra under Alpesh Chauhan's ledelse, er nået til den tredje udgivelse i serien, der systematisk kortlægger Tjajkovskijs orkesterarbejde. Uanset om du er fan af Tjajkovskijs store symfonier eller søger de mere intime øjeblikke, så leverer denne serie et godt indblik i Tjajskovskijs fantastiske greb om orkestret som fortæller. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Fri, 05 Sep 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/tjajkovskij-scenemusik-12422555365</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eb6d950f8ea75f071893/ca1124a6a17b7670cc1e138bb494e9b4f5dfa09472fb8fdb92b9cf97fd8df0a6" length="28885460" type="audio/mpeg"/>
  </item>
  <item>
   <title>Tjajkovskij Orkestersuite nr.2</title>
   <description>Udforsk den legende og farverige side af Tjajkovskij med Suite nr.2, Op.53 - &quot;Caractéristique&quot;, hovedværket på Tjajkovskij: Orkesterværker Vol.¶3. Tænkt som en let afveksling fra arbejdet med symfonierne, blev suiten komponeret på en sommerferie hos hans søsters familie, som netop havde erhvervet et stort landsted. Den fem satser lange suite balancerer klassisk form med programmatisk frihed: første sats &quot;Jeu de sons&quot; væver fem tematiske idéer gennem sonateform og en kompakt fuga; derefter følger en elegant vals, en burlesk scherzo, den drømmende &quot;Rêves d'enfant&quot; med vugge  og næsten impressionistisk klang, samt den afsluttende &quot;Danse baroque&quot;, der trækker på russisk folkemusik og giver en klar og livlig finale.
Albummet er indspillet af BBC Scottish Symphony Orchestra under ledelse af dirigent Alpesh¶Chauhan. Det er den tredje udgivelse i en serie, hvor Chauhan og orkestret systematisk udforsker hele Tjajkovskijs orkesterrepertoire. Med sin kombination af strukturel elegance og farverig orkestrering giver denne suite både nye lyttere og veteraner et frisk indblik i Tjajkovskijs mere legende side.
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 01 Sep 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/tjajkovskij-orkestersuite-nr-2-12422555361</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eb6d7b626ea9bb0cf80d/41dc5373bba76e522d464e717e1e0f61a1aa8fa3c1fa654cb3a1b58520e9e39a" length="28885460" type="audio/mpeg"/>
  </item>
  <item>
   <title>2:2 Sehested Dalberg Wandall - Chamber Works</title>
   <description>Albummet udvider vores kendskab til Hilda Sehested (1858 1936) På albummet finder vi fire af hendes mest betydningsfulde kammerkompositioner - hvor flere af dem har været indspillet tidligere, som de senromantiske Fantasistykker for cello og klaver (1907) til de radikale, lettere atonale Fire fantasistykker for fløjte og klaver (1927). Men albummet her rummer også hendes 4 Fanatistykker for violin og klaver (1903), der ikke tidligere har været indspillet. Dem kan du høre her. I og med at Sehested er så rigt repræsenteret på albummet giver det os mulighed for at følge hendes kompositoriske udvikling over en periode på næsten 25 år. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Fri, 29 Aug 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/2-2-sehested-dalberg-wandall-chamber-works-12422555355</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eb6c650c288cb9e15930/24197d30ef18cdd6096b7edd86742c65e2c185bcae506133ac92c62899a5a6cd" length="28885460" type="audio/mpeg"/>
  </item>
  <item>
   <title>1:2 Sehested Dalberg Wandall - Chamber Works</title>
   <description>For allerførste gang bliver musik af Tekla Griebel Wandalls indspillet. På dette album giver Ensemble MidtVest os adgang til tre studier fra hendes tidlige år på Københavns Musikkonservatorium (1889 91). Selvom Wandall i sin levetid skrev både balletter og operaer - og endda blev anerkendt som Danmarks første kvindelige operakomponist - er hendes kammerværker helt ukendte. De tre stykker udstråler klarhed og en udtryksfuld fortællende kraft, der giver lyst til at lære hende yderligere at kende. Med en kombination af fløjte, klarinet, obo, violin, cello og klaver leverer Ensemble¶MidtVest en intim, farverig lyd, der både viser Wandalls tidlige romantiske sprog og fremhæver den poetiske enkelhed, som har gjort hende til en vigtig, men hidtil overset, stemme i dansk musik. Et album der giver lyst til at opdage mere af hendes musik. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 25 Aug 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/1-2-sehested-dalberg-wandall-chamber-works-12422555351</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eba87b626ea9bb0cf9ee/49ebbe68123e63165fa19b0cebeae6965aa396fa41367725149d21017ce72618" length="28885460" type="audio/mpeg"/>
  </item>
  <item>
   <title>Tenebrae - A Prayer For Deliverance</title>
   <description>Et af Englands bedste kor har lavet et guddommeligt smukt album med nyere kormusik, og viser på smukkeste vis at kormusik ikke er stivnet i forne tiders komponister og værker. Kormiljøet i den anglesaksiske del af verden blomstrer i de her år. Helt nyskrevne værker går naturligt i spænd med værker fra engelske renaissance og musik fra første halvdel af det 20. århundrede. Et værk satte projektet i gang: Joel Thompsons korværk A Prayer for Deliverance, komponeret i kølvandet på de stærke og omfattende reaktioner, der fulgte drabene på Ahmaud Arbery, Breonna Taylor og George Floyd. Reaktioner der samlet set blev til bevægelsen Black Lives Matter. Værket, der er baseret på salme 13, og rummer en kompleks struktur, slog straks benene væk under både dirigenten og ensemblet. Dirigenten Nigel Short skriver: &quot;In my humble opinion, it is pretty much unrivalled in its intensity and beauty in the world of choral music, and when I first heard our singers deliver the 'Amen' section, I was completely unable to contain my emotional response.&quot; Kort efter at have sunget stykekt igennem, besluttede de at indspille. Albummet er kurateret som et følelsesmæssigt og tematisk svar på netop det værk - med øvrige stykker, der kredser om forløsning, håb og trøst ved livets afslutning. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 18 Aug 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/tenebrae-a-prayer-for-deliverance-12422555341</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eb6c7b626ea9bb0cf7f9/e94e68b6ffd46dfb4adedfa3528c6c041c4f1777af0daff4fb2574d5c972c20b" length="28885460" type="audio/mpeg"/>
  </item>
  <item>
   <title>Pablo Ferrández - Moonlight Variations</title>
   <description>Spaniens mest efterspurgte cellist har her lavet et album, hvor han demonstrerer hvad det er han kan: få celloen til at synge. Og det gør han først og fremmest i Tjajkovskijs Rokoko-variationer, der er inspireret af musikken på Mozarts tid. Dertil har han drysset musik som han selv har håndplukket, og som han synes passer til natten. Deraf titlen på albummet. Pablo Ferrández kan lide at spille &quot;vokalt&quot;, og dertil passer hans 1689 Stradivarius cello perfekt, siger han, &quot;jeg har ikke hørt nogen anden cello med sådan en varme, og det passer med den afslappethed jeg ville opnå med albummet her&quot;. Nogle stykker har han selv transskriberet, andre har han arrangeret sammen med pianisten Julien Quentin. Ferràndez valgte Martin Frøst som dirigent på Rokokovariationerne på grund af hans musikalske intuition og følsomhed. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 11 Aug 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/pablo-ferrandez-moonlight-variations-12422555331</guid>
   <enclosure url="https://api.dr.dk/radio/v1/assetlinks/urn:dr:radio:episode:6826eb6b950f8ea75f071883/38976e5c1b9969aeaea35da2d1fc3614aa4dae11592722e59854f76ce25f99ee" length="28885460" type="audio/mpeg"/>
  </item>
  <item>
   <title>2:2 Anna Prohaska - Mozarts kvinder</title>
   <description>Susanna i Figaros Bryllup skal ikke portrætteres som en simpel tjenestepige, hun skal fortolkes som den modne kvinde hun er når hun narrer både Greven og sin kommende mand. Sopranen Anna Prohaska elsker Mozarts kvinderoller - især dem, der har noget på spil og er fuld af komplekse følelser. Både fordi karaktererne er spændende at arbejde med, men også fordi Mozart er så god til at understøtte følelserne i musikken. Mozart skrev Susannas parti til en bestemt sopran, Nancy Storace, og da hun ville rejse væk fra Wien, skrev Mozart en koncertarie til hende, som du også kan høre i denne udgave af Ugens Album. Anna Prohaska er sammen med et super velspillende Ensemble Resonanz og dirigenten Riccardo Minasi.  
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Fri, 06 Jun 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/2-2-anna-prohaska-mozarts-kvinder-12422555235</guid>
   <enclosure url="https://api.dr.dk/radio/v1/assetlinks/urn:dr:radio:episode:67f79e70166ff5b1f84499f3/8826fca65a43d4dfb891c1cf14a6606b64bf75381face84f350502b98ea06a8c" length="28885706" type="audio/mpeg"/>
  </item>
  <item>
   <title>1:2 Anna Prohaska - Mozarts kvinder</title>
   <description>Med albummet vil Anna Prohaska og dirigenten Riccardo Minasi give et nuanceret billede af Mozarts komplekse kvinderoller. Arierne spænder fra det tragiske og vilde til det intime og reflekterede. Samtidig viser arierne hvor brillant og opfindsom en komponist Mozart var. Det er især værd at bemærke hans brug af træblæsere i flere af arierne. Østrigsk-britiske Anna Prohaska er en af tidens meget overbevisende sopraner, der er baseret i Berlin. På albummet her fortsætter hun samarbejdet med Ensemble Resonanz fra Hamborg. Hør Vitellias angerfulde arie &quot;Non piu di fiori&quot; fra operaen Titus; Ilias ambivalente arie &quot;Se il padre perdei&quot; fra Idomeneo og Fiordiligis dramatiske arie fra Così fan tutte. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 02 Jun 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/1-2-anna-prohaska-mozarts-kvinder-12422555231</guid>
   <enclosure url="https://api.dr.dk/radio/v1/assetlinks/urn:dr:radio:episode:67f79d89166ff5b1f8448da0/9f09c339d04865edd03edf8be4286e13738df893492b824c6702283b8f50d989" length="28885704" type="audio/mpeg"/>
  </item>
  <item>
   <title>Emilie Mayer - Symfoni nr 4 &amp; 6</title>
   <description>Den kvindelige Beethoven er hun blevet kaldt, Tysklands betydeligste kvindelige symfoniker fra 1800-tallet, der skrev 8 symfonier. I dag står hun i sin egen ret, og det gjorde hun også til del i sin egen tid. Hun havde ganske enkelt så godt styr på orkestret at det aftvang respekt. Hun bliver flittigt indspillet i de her år, men dette album har en ny version af den 4. symfoni. Den efterlod hun sig ufærdig. Den er tidligere blevet orkestreret fra klaverpartituret, men det har været i senromantisk stil. Den nye orkestrering tager højde for hvordan Mayer selv orkestrerede sine symfonier. Det giver et sprødt og friskt udtryk, der klæder symfonien godt. Hør uddrag af Andreas Tarkmanns nye version i en lys og åben indspilning med Radioorkestret fra Hannover dirigeret af Jan Willem de Vriend. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 26 May 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/emilie-mayer-symfoni-nr-4-og-6-12422555221</guid>
   <enclosure url="https://api.dr.dk/radio/v1/assetlinks/urn:dr:radio:episode:67f79d89166ff5b1f8448d9b/ccc33f5016a6ce9695a9929f92cbd1445ab6cd091879da4883d3b53575e96fcf" length="28885703" type="audio/mpeg"/>
  </item>
  <item>
   <title>2:2 Krystian Zimerman - Brahms Klaverkvartetter</title>
   <description>&quot;Jeg elsker specielt den 3. kvartet. Den er skør. Den er så kraftfuld. Den har en utrolig fremdrift.&quot;, siger Krystian Zimerman. Han har en passion for kammermusik, og især klaverkvartetter, som han har samlet på siden 1980'erne, og som han mestendels spiller med venner for egen fornøjelses skyld. Kvartetten samles ikke for prestige eller karrierefremstød, og optræder som regel kun ved festivaler og i koncerthuse, der ikke ligger så langt væk fra hvor han bor. Han vil hellere spille i hjemlige omgivelser end at tage på turné med denne musik. Det hjemlige aspekt stammer fra hans barndom. Få den historien her sammen med uddrag af Kvartet nr 3 Op. 60 i c-mol, der rummer undertoner af Brahms' komplekse følelser for Clara Schumann. Musikalske motiver i værket relaterer sig til både hendes navn og Robert Schumanns, hvilket gør kvartetten til en af Brahms' dybt personlige værker. I den oprindelige udgave i cis-mol uden scherzo, havde Brahms tænkt at noderne skulle prydes med en tegning af Goethes unge Werther i færd med at skyde sig selv. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Fri, 23 May 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/2-2-krystian-zimerman-brahms-klaverkvartetter-12422555215</guid>
   <enclosure url="https://api.dr.dk/radio/v1/assetlinks/urn:dr:radio:episode:67f79e5c166ff5b1f8449920/ed9020fd22e51e8f734476a8710195d20866d2934e32d45759a3176701e832d2" length="28885702" type="audio/mpeg"/>
  </item>
  <item>
   <title>1:2 Krystian Zimerman - Brahms Klaverkvartetter</title>
   <description>&quot;Vi gør dem lige så kendte som trio nr 1&quot;, sagde Zimerman til de andre musikere, da de undrede sig over at de ikke skulle indspille den populære etter, men derimod toeren og treeren. Tilbage i 1980'erne begyndte han at samle på klaverkvartetter, og har nu en samling på over 400. Det er hjerteblod, der er på udgivelsen her, hvilket også skyldes opvæksten i det sydlige Polen. Den historie får du her sammen med uddrag af Kvartet nr 2 Op. 26 i A-dur, der regnes for en af Brahms' mest generøse kammermusikværker med over 45 minutters spilletid. Den blev i samtiden modtaget med større begejstring end den nu så populære etter, og viser Brahms i en udadvendt og lyrisk stil. Finalen trækker som mange værker af Brahms på ungarsk folkemusik. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 19 May 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/1-2-krystian-zimerman-brahms-klaverkvartetter-12422555211</guid>
   <enclosure url="https://api.dr.dk/radio/v1/assetlinks/urn:dr:radio:episode:67f79d8842308537cfa1a288/11bc2d95a232060bcf48213078dc5c48b0c0a513e6ea4282a3135c76499ac383" length="28885702" type="audio/mpeg"/>
  </item>
  <item>
   <title>2:2 Les Kapsber'girls - Vox Feminae</title>
   <description>Det er aldrig for sent at komme i gang. Italienske Isabella Leonarda fra 1600-tallet komponerede først for alvor efter hun var fyldt 50. Hør her en af hendes motetter medet fransk ensemble, der har fundet en succesfuld opskrift på at genoplive datidens musik. De gør det ganske enkelt på den måde, som de selv synes er sjovest - og det kan man høre. Charmen vælter ud af højttalerne. På deres tredje album tager de fat på kendte og ukendte kvindelige komponister - fra renæssancens Francesca Caccini til barokkens Barbara Strozzi plus instrumentalstykker af Hieronymus Kapsberger (1580-1651), der var udgangspunktet for gruppen, og stadig er basis i repertoiret. Albummet rummer mange kærlighedssange, emn der er også mytologisk inspirerede sange, der giver stemme til kvindelige figurer som Sapfo og Orfeus' Eurydike eller kvinder fra liturgisk sammenhæng som Isabella Leonarda. Mød også Barbara Strozzis, der var en del af en litterær kreds i 1600-tallets Venedig, hun har en filosofisk dimension i kærlighedssangen Ché si puo fare - hvad kan man gøre. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Fri, 16 May 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/2-2-les-kapsber-girls-vox-feminae-12422555205</guid>
   <enclosure url="https://api.dr.dk/radio/v1/assetlinks/urn:dr:radio:episode:67f3d7f7b726bd5dde24fc58/30fb581394a45edea0acc320392a7565f0f8350bf065ba15f1a5cb333b6a0185" length="28885705" type="audio/mpeg"/>
  </item>
  <item>
   <title>1:2 Les Kapsber'girls - Vox Feminae</title>
   <description>Er du nogensinde blevet ramt af Amors pil, og har forsøgt at gemme det væk? Så lyt med her.  Fransk ensemble har fundet en succesfuld opskrift på at genoplive madrigaler fra 1600-tallet. De gør det ganske enkelt på den måde som de selv synes er sjovest - og det kan man høre. Charmen vælter ud af højttalerne. På deres tredje album tager de fat på kendte og ukendte kvindelige komponister - fra renæssancens Francesca Caccini til barokkens Barbara Strozzi plus instrumentalstykker af Hieronymus Kapsberger (1580-1651), der var udgangspunktet for gruppen, og stadig er basis i repertoiret. Hør en række sange, der kommer med gode råd til dig, der er blevet ramt af Amors pil. 
Vært: Carsten Wolf Andersen.</description>
   <itunes:duration>00:20:03</itunes:duration>
   <pubDate>Mon, 12 May 2025 19:00:00 +0000</pubDate>
   <guid isPermaLink="false">https://www.dr.dk/lyd/p2/ugens-album/ugens-album-2025/1-2-les-kapsber-girls-vox-feminae-12422555201</guid>
   <enclosure url="https://api.dr.dk/radio/v1/assetlinks/urn:dr:radio:episode:67f3d7da72281074132ba049/b9a2673ad2759c2230380e70d64ce5e7b4adbd6dfb3d75c61b099515ddefe025" length="28885707" type="audio/mpeg"/>
  </item>
 </channel>
</rss>

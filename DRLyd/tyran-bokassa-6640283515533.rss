<?xml version="1.0" ?>
<rss xmlns:itunes="http://www.itunes.com/dtds/podcast-1.0.dtd" version="2.0">
 <channel>
  <title>Tyran: Bokassa</title>
  <link>https://www.dr.dk/lyd/p3/tyran-bokassa-6640283515533</link>
  <description>I denne TYRAN-serie fortæller vi den bizarre, blodige og næsten ubegribelige historie om Den Centralafrikanske Republik under Jean-Bédel Bokassa i 1960'erne og 70'erne. Manden der formåede både at udråbe sig selv til præsident på livstid og senere også kronede sig selv som Kejser Bokassa I (iført en kongekrone til flere millioner dollars, alt imens befolkningen sultede).

Bokassa var fransk uddannet officer. Han styrede med vold, paranoia og storhedsvanvid. Kritikere blev arresteret, tortureret - og ifølge flere vidneudsagn brugte han også sine modstandere som krokodille -og løvefodder. Han fik mindst 55 børn med sine mindst 19 koner.

I 1977 brugte han en tredjedel af statens årlige budget på sin overdådige kroningsceremoni, hvor han klædte sig som Napoleon og omdøbte landet til Centralafrikanske Kejserrige. Men det hele faldt sammen få år senere, da det blev opdaget at Bokassa personligt havde været med til at banke mindst 150 skolebørn til døde i et af sine berygtede fængsler, fordi de nægtede at betale for de dyre skoleuniformer med Bokassas ansigt broderet på ryggen.

Jean-Bédel Bokassa er et grotesk eksempel på, hvor langt magt, vanvid og vold kan drive et menneske - og et helt land.</description>
  <itunes:image href="https://asset.dr.dk/drlyd/images/urn:dr:radio:image:689359dc301a80356e5a6084"/>
 </channel>
</rss>
